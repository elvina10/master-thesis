W tej pracy badamy aproksymację i algorytmy parametryzowane dla wariantu problemu pokrycia zbiorami, gdzie elementy do pokrycia są punktami na płaszczyźnie, a zbiory pokrywające są odcinkami. Nazywamy ten wariant problemem pokrycia odcinkami. Rozważamy również ten problem uproszczony przez delta-rozciąganie, gdzie musimy pokryć punkty odcinakmi, które są rozciągnięte o bardzo małą część, ale nadal porównujemy rozmiar osiągniętego wyniku z optymalnym rozwiązaniem oryginalnego problemu bez rozciągania. Dowodzimy, że problem pokrycia odcinkami jest APX-trudny, nawet gdy odcinki są ograniczone do równoległych do osi układu współrzędnych i uprościmy problem przez 1/2-rozciąganie. Przedstawiamy algorytm paramteryzowany dla problemu pokrycia odcinkami parametryzowanego przez rozmiar rozwiązania i dla ważonego problemu pokrycia odicnkami z delta-rozciąganiem. Ponadto pokazujemy, że ważony problem pokrycia odcinkami jest W[1]-trudny i nie istnieje algorytm działający w czasie  f(k) * n^o(sqrt(k)) dla tego problemu, nawet jeżeli ograniczymy odcinki do 3 kierunków.
